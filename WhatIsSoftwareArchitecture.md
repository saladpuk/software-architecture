# What is Software Architecture?

## มันคืออะไรฟระ ?

ก่อนที่จะไปในส่วนลึกๆเรามีทำความเข้าใจร่วมกันก่อนว่า Software architecture คืออะไรกันดีกว่าไหม?

ลองนึกภาพตามดูว่า ถ้าเราจะสร้าง Software ขึ้นมาซักตัว แล้วเราทำแบบบ้านๆ เช่นใช้ [Waterfall model](https://en.wikipedia.org/wiki/Waterfall_model) งานเรามันจะนรกแตกแค่ไหน ให้เห็นภาพง่ายๆคือ **เราต้อง design ทุกอย่างล่วงหน้าให้เสร็จทั้งหมดก่อนโดยที่ไม่รู้ว่าจะได้ใช่มันหรือเปล่า และทั้งหมดที่ design ไว้จะต้องไม่เปลี่ยนอีกด้วย** แค่ข้อนี้ข้อเดียวผมก็ขอลาออกแล้วละ บริษัทน่าจะไปไม่รอดแน่นอน เพราะ software ทุกตัวในโลกมันจะต้อง `เปลี่ยนแปลง` เสมอ ซึ่งในสมัยก่อนบริษัท software มันก็ใช้ Waterfall model มันจริงๆนะ และ บางบริษัทสมัยนี้ก็ใช้ยังอยู่ด้วย!!

แต่ในสมัยใหม่นี้ การพัฒนา Software ได้เปลี่ยนไปเยอะแล้ว โดยเราเน้นไปที่เรื่องเขียน software ให้รองรับการเปลี่ยนแปลงได้ตลอดเวลาตางหาก โดยที่โครงสร้างของมันจะต้องไม่ผูกมันกันเกินไป และต้องไม่ design พร่ำเพรื่อ

จากที่ว่ามาเลยทำให้เกิดนิยามของ Software architecture ออกมาเป็น [ISO/IEC 42010](https://en.wikipedia.org/wiki/ISO/IEC_42010) โดยมีใจความว่า

```
Fundamental concepts or properties of a system in its environment embodied in its elements, relationships, and in the principles of its design and evolution
```

ถ้าแปลมันตรงๆ เราก็จะ งงๆ ดังนั้นขออธิบายก่อนว่า

> **ตัวระบบของเรา (Software system)**  
ถูกสร้างขึ้นมาโดยการนำส่วนย่อยๆต่างๆ (element) มาประกอบและทำงานร่วมกัน จนมันเกิดเป็นระบบขึ้นมา

> **Software architecture**  
จะเป็นตัวกำหนดรายละเอียดโครงสร้างว่า เจ้าส่วนย่อยๆต่างๆ (element) มันทำงานร่วมกันได้ยังไง

ดังนั้นเลยแปลออกมาได้ว่า Software architecture `คือแนวคิดพื้นฐานของตัวระบบ` นั่นเอง

ซึ่งเจ้า Software architecture มันจะอยู่ในมุมมองของ abstraction เท่านั้น เช่น ส่วนต่างๆมันจะทำงานร่วมกันยังไง ผ่าน interface ตัวไหน ซึ่งมันไม่สนใจว่าเจ้า class ที่ทำงานจริงๆ (Concrete class) คือตัวไหน มันรู้แค่ element แต่ละตัวทำงานยังไงก็พอ

## รู้ไปทำไม ?

นั่นดิ!! ทำไมต้องรู้เรื่องพวกนี้ เรารับงานมาแล้วเขียนโค้ดเลยไม่ได้เหรอ?

จริงๆมันก็ได้นะ แต่จุดต่างของการทำกับไม่ software architecture คือ `เมื่อมีความต้องการใหม่ๆเข้ามา Software ของเราจะเปลี่ยนตามได้หรือเปล่า และจะเปลี่ยนยังไง` เพราะ Software architecture จะสามารถบอกได้เลยว่าถ้าจะเปลี่ยนจะเปลี่ยนยังไง มีผลกระทบอะไรบ้าง และมันจะยิ่งสำคัญมาก ถ้าระบบของเรามีขนาดใหญ่และมีความซับซ้อนสูง เพราะ change คือ key success ของ Software นั่นเอง

ดังนั้นสรุปสั้นๆว่า ไม่ทำก็ได้ถ้าจะแค่ทำงานเสร็จส่งจบ ไม่ต้องดูแลอะไรมันอีกแล้ว แต่ถ้าไม่ใช่แบบนั้นละก็ มีไว้เถอะ

> **อ่านก่อน**  
กำลังค่อยๆสรุปความเข้าใจเรื่องนี้อยู่ ใจเย็นๆนะโยม